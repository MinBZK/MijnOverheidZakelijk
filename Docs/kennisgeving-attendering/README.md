# Kennisgeving en Attendering

Er is een belangrijk verschil tussen een *kennisgeving* en een *attendering*;

- **Kennisgeving**; een notificatie die verwijst naar een bericht in een berichtenmagazijn (BBO). Deze hebben de Overheid.nl merkidentiteit.
- **Attendering**; een notificatie of bericht die níet via een berichtenmagazijn (BBO) worden verzonden aan burgers en ondernemers. Deze kunnen door de organisaties worden voorzien van eigen teksuele templates en tot op zekere hoogte hun eigen merkiderntiteit.

Het verschil tussen een *kennisgeving* en een *attendering* is gevisualiseerd aan de hand van vijf e-mails en twee mobiele tekstberichten. De voorbeelden van e-mails zijn in HTML formaat en direct in een browser te bekijken, de voorbeelden van mobiele tekstberichten zijn afbeeldingen.

De eerste twee e-mails zijn **kennisgevingen**; [een generieke](01.%20MijnOverheid%20Generiek%20(kopie%20Belastingdienst%20notificatie%20e-mail).html) en [een gebaseerd op het [MijnOverheid Automatische incasso V2 template](02.%20MijnOverheid%20Automatische%20incasso%20V2.html). (Zie [Notificatieteksten MijnOverheid ↗︎ ](https://www.logius.nl/onze-dienstverlening/interactie/voorzieningen/mijnoverheid/documentatie/Notificatieteksten%20MijnOverheid#index-4))

De laatste drie e-mails zijn **attenderingen**; [een van een verhuisaanvraag bij een generieke gemeente](03.%20Gemeente%20Voorbeeld%20-%20Aanvraag%20verhuizing.html), [een seintje voor het doen van belastingaangifte](04.%20Belastingdienst%20-%20Aangifte%20omzetbelasting.html) en [een aanvraag bij de RDW](05.%20RDW%20-%20Aanvraag%20ontvangen%20en%20in%20behandeling.html).

[Het eerste mobiele tekstbericht is een **kennisgeving**](06.%20WhatsApp%20Chat%20-%20Kennisgeving.png), [het tweede mobiele tekstbericht een **attendering**](07.%20WhatsApp%20Chat%20-%20Attendering.png).

Bij de Attenderingen is er vooralsnog van uitgegaan dat ook deze berichten in de (zakelijke) berichtenbox belanden, mede vanwege de inhoud die hierin kan staan (bv. het volgen van een status of het wijzigen van gegevens) en de relatie met MijnOverheid Zakelijk als portaal, app, (AI) gespreksinterface, etc.

Er is tevens uitgegaan dat met templates in deze context het stramien van de tekstuele inhoud wordt bedoeld zoals beschreven in [Notificatieteksten MijnOverheid](https://www.logius.nl/onze-dienstverlening/interactie/voorzieningen/mijnoverheid/documentatie/Notificatieteksten%20MijnOverheid#index-4). De daadwerkelijk e-mail en/of andere uitingen zouden visueel *wél* consistent moeten zijn waarbij logo, kleur en wellicht andere kenwerken van het betreffende merk door organisaties zelf te bepalen zijn. Onderzoek naar de grenzen van toepassing van eigen merkidentiteit moet nog plaatsvinden, hier dienen organisaties zelf bij betrokken te worden.

Ontwerpen zijn puur illustratief voor het concept en de uitleg van het verschil tussen een kennisgeving en een attendering en de speelruimte die organisaties in beiden hebben. Het zijn geen daadwerkelijk visuele ontwerpen. Zo wijkt bijvoorbeeld vanwege het logo de doorloop van het lint aan het einde van de tekstinhoud bij de e-mailnotificatie van de Belastingdienst (04) af. Dit (geen doorloop, doorloop die uitgelijnd is op logo) kunnen keuzes zijn die organisaties zelf, binnen een nog te bepalen consistent stramien, kunnen maken. Ook zijn deze ontwerpen niet gestaafd op de respectievelijke huisstijlen.

Overwogen kan worden om ook een voorbeeld te maken van enkele nieuwsbrieven van (semi-)overheidsorganisaties met verwijzingen naar MOZa (bv. nieuwsbrieven-beheer, wijzigen van gegevens).


