# Governance

Dit document beschrijft de bestuurlijke structuur en projectorganisatie van MijnOverheid Zakelijk (MOZa).

## Bestuurlijke structuur

MOZa kent een governance-model met vier groepen die samenwerken rondom het productteam.

### Stuurgroep

- Draagvlak binnen eigen organisatie en ambassadeur richting andere organisaties
- Beschikbaar stellen van capaciteit en prioriteit
- Daadwerkelijk aansluiten bij het programma

De stuurgroep bestaat uit directeuren van deelnemende organisaties.

### Regieteam

- Meedenken over strategie
- Zorgen voor aanhaking van professionals
- Coördineren van onderzoeken, zoals aansluiting van de eigen organisatie

Het regieteam bestaat uit strategisch adviseurs en business consultants van de deelnemende organisaties.

### Professionals

- Meedenken over oplossingen
- Uitwerken van draagvlak
- Testen met eigen organisatie en deelname aan pilots en fieldlabs

Deze groep bestaat uit product owners, UX-ers, architecten en business analisten vanuit de deelnemende organisaties.

### MOZa productteam

- Uitwerken van usecases
- Ontwikkelen en testen van prototypes
- Pilots samen met dienstverleners
- Realiseren van alfa- en bètaversies
- Communicatie
- Organiseren van fieldlabs

Het opdrachtgeverschap ligt bij beleidsmedewerkers van MinBZK.

Het project MOZa heeft een productmanager die sturing geeft aan:

* Architect
* Business analist
* Communicatiespecialist
* UX-onderzoekers
* Een of meer teams van:
  * Product owner
  * Tech lead
  * UX-ontwerpers
  * Solution architect
  * Ontwikkelaars

## Projectstructuur

### Eindverantwoordelijk

De **product/programma manager** is samen met de **opdrachtgever vanuit MinBZK** eindverantwoordelijk voor het programma.

### Inhoudelijk verantwoordelijk

De **product owner** is samen met **UX** (gebruikersonderzoeken) en de **business analist / functioneel ontwerper** inhoudelijk verantwoordelijk voor het product. De **architect** zorgt ervoor dat de verschillende services vanuit MOZa in het geheel passen.

### Technische teams

Het project zal uit verschillende technische teams gaan bestaan. Elk team heeft een **tech lead** die verantwoordelijk is voor de technische keuzes binnen het team. De hierboven genoemde rollen moeten vervuld zijn in elk team. Teamleden kunnen meerdere rollen vervullen.

## Open source governance

### Bijdragen

Iedereen kan bijdragen aan MOZa. Bijdragen verlopen via pull requests op GitHub. Zie [CONTRIBUTING.md](https://github.com/MinBZK/MijnOverheidZakelijk?tab=contributing-ov-file) voor de richtlijnen. We verwachten dat alle bijdragers zich houden aan onze [Gedragscode](https://github.com/MinBZK/MijnOverheidZakelijk?tab=coc-ov-file).

### Rollen

- **Bijdrager** — Iedereen die een pull request indient. Bijdragers hebben geen directe schrijftoegang tot de repositories.
- **Reviewer** — Teamleden die pull requests beoordelen op kwaliteit, functionaliteit en architectuur.
- **Maintainer** — Teamleden met schrijftoegang die pull requests mergen en releases beheren. Maintainers zijn onderdeel van het MOZa productteam.

### Besluitvorming

- **Pull requests** worden beoordeeld door minimaal één reviewer uit het productteam. De tech lead of product owner van het betreffende team beslist over het mergen.
- **Inhoudelijke keuzes** (functionaliteit, prioritering, roadmap) worden gemaakt door de product owner in samenspraak met UX en de business analist.
- **Architectuurkeuzes** die meerdere services raken, worden afgestemd met de architect.
- **Strategische keuzes** worden genomen door de productmanager samen met de opdrachtgever.

### Issues en feature requests

Issues en feature requests kunnen worden ingediend via [GitHub Issues](https://github.com/MinBZK/MijnOverheidZakelijk/issues). Het productteam beoordeelt en prioriteert deze. Voor vragen en discussies kun je terecht bij [GitHub Discussions](https://github.com/MinBZK/MijnOverheidZakelijk/discussions).

### Beveiligingsproblemen

Heb je een beveiligingsprobleem gevonden? Open dan **geen** publiek issue, maar volg de procedure in ons [Beveiligingsbeleid](https://github.com/MinBZK/MijnOverheidZakelijk?tab=security-ov-file).

## Meer informatie

- [mijnoverheidzakelijk.nl](https://www.mijnoverheidzakelijk.nl/)
- [Handboek MOZa](https://www.mijnoverheidzakelijk.nl/handboek/)
